<h5 class="radartext-header">ข้อตกลงในการใช้งาน RainRadar</h5>
<p class="radartext">
  1. เว็บไซต์ RainRadar ("RainRadar") ให้บริการรวบรวมภาพเรดาร์ตรวจอากาศ, ข้อมูลพยากรณ์อากาศ และข้อมูลการจราจร
  <br/> 2. ในการใช้งาน RainRadar ผู้ใช้งานยอมรับข้อตกลงนี้
  <br/> 3. ในการใช้งานข้อมูลไม่ว่าสิ่งใด ผู้ใช้งานยอมรับข้อตกลงของผู้ให้บริการข้อมูลนั้นๆ ด้วย  
  <br/> 4. ข้อมูลทั้งหมดที่ปรากฏบนเว็บไซต์นี้เป็นข้อมูลที่รวบรวมมาจากแหล่งข้อมูลต่างๆ RainRadar ไม่มีการรับประกันและไม่รับผิดชอบว่าข้อมูลนั้นถูกต้องหรือไม่
  <br/> 5. การใช้งาน RainRadar สามารถใช้งานได้ฟรีโดยไม่มีค่าใช้จ่าย ซอร์สโค้ดของ RainRadar เผยแพร่แบบสาธารณะอยู่บน GitHub
  <br/> 6. RainRadar ไม่มีการเก็บข้อมูลส่วนตัวของผู้ใช้ใดๆ ทั้งสิ้น อ่านนโยบายความเป็นส่วนตัวของเราได้ด้านล่างนี้
</p>


<h5 class="radartext-header">นโยบายความเป็นส่วนตัวของ RainRadar
</h5>
<p class="radartext">
  1. เว็บไซต์ RainRadar ("RainRadar") ให้ความสำคัญกับความเป็นส่วนตัวของคุณ
  <br/> 2. RainRadar ไม่มีการเก็บข้อมูลใดๆ ของผู้ใช้ทั้งสิ้น แม้กระทั่งสถิติจำนวนผู้เข้าชมเว็บไซต์ ซอร์สโค้ดของ RainRadar เผยแพร่แบบสาธารณะอยู่บน GitHub
  <br/> 3. RainRadar เผยแพร่ข้อมูลผ่าน GitHub Pages
  <br/> 4. ในการใช้งานผ่าน HTTPS ทาง RainRadar ใช้บริการ Cloudflare ในการส่งข้อมูลเว็บไซต์  
  <br/> 5. RainRadar ใช้งาน cdn.pakin.me และ images.weserv.nl ในการส่งข้อมูลรูปภาพผ่าน HTTPS
  <br/> 6. cdn.pakin.me ไม่มีการเก็บข้อมูลใดๆ ของผู้ใช้ทั้งสิ้น แม้กระทั่งสถิติจำนวนผู้เข้าชมเว็บไซต์ เช่นเดียวกับ RainRadar
  <br/> 7. images.weserv.nl เป็นบริการพร็อกซี่สำหรับแคชรูปภาพ ซอร์สโค้ดของ images.weserv.nl เผยแพร่แบบสาธารณะอยู่บน <a href="https://github.com/andrieslouw/imagesweserv" target="_blank">GitHub</a>
  <br/> 8. ข้อมูลการจราจรที่ปรากฏบน RainRadar ใช้ข้อมูลจาก Twitter
  <br/> 9. ถึงแม้ RainRadar ไม่มีการเก็บข้อมูลส่วนตัวของผู้ใช้ใดๆ แต่ผู้ให้บริการที่เราใช้งานทั้ง GitHub, Cloudflare, images.weserv.nl และ Twitter อาจมีการเก็บข้อมูลส่วนของผู้ใช้งานได้
  <br/><br/>ลิงก์ที่เกี่ยวข้อง: นโยบายความเป็นส่วนตัวของ <a href="https://help.github.com/articles/github-privacy-statement/" target="_blank">GitHub</a> / <a href="https://www.cloudflare.com/security-policy/" target="_blank">Cloudflare</a> / <a href="https://twitter.com/en/privacy" target="_blank">Twitter</a>
</p>

<h5 class="radartext-header">ข้อตกลงในการใช้ข้อมูลเรดาร์ตรวจฝนของสำนักการระบายน้ำ กรุงเทพมหานคร</h5>
<p class="radartext">
  1. สำนักการระบายน้ำ กรุงเทพมหานคร เผยแพร่ข้อมูลภาพเรดาร์ตรวจฝนผ่านระบบ Internet Server นี้เพื่อเป็นการบริการแก่สาธารณะผู้ใช้ข้อมูลจะต้องรับผิดชอบต่อความเสียหายที่จะอาจเกิดขึ้นในการนำข้อมูลนี้ไปใช้เอง
  <br/> 2. สำนักการระบายน้ำ กรุงเทพมหานคร ขอสงวนสิทธิ์ในการใช้งาน ห้ามนำไปใช้งานในเชิงพาณิชย์โดยเด็ดขาด
  <br/> 3. เรดาร์ตรวจฝนสามารถตรวจจับสิ่งที่ไม่ใช่ฝนได้ด้วย เช่น เครื่องบิน หรือตึกสูง เป็นต้น ดังนั้น
  <br/> 3.1 เป้าที่ปรากฏบนภาพซึ่งมีลักษณะเป็นแถบรอบ ๆ จุดที่ตั้งของสถานีเรดาร์ หรือเรียกว่า Ground Clutter เกิดจากลำคลื่น (Beam) ของเรดาร์ที่ไม่ใช่ลำคลื่นหลักไปกระทบเป้าที่เป็นอาคารบริเวณใกล้ ๆที่ตั้งของสถานี
  <br/> 3.2 ตึกหรืออาคารสูง จะสะท้อนสัญญาณเรดาร์และทำให้เกิดสัญญาณแปลกปลอม ซึ่งเป้าที่ปรากฏบนภาพจะซ้ำ ๆ กัน ในบริเวณเดียวกันทุกครั้ง หรือบ่อยครั้ง
  <br/> 4. เรดาร์ตรวจฝนอาจจะไม่สามารถตรวจจับกลุ่มฝนที่มีลักษณะเป็นฝนอ่อน หรืออ่อนมากได้
  <br/> 5. เรดาร์ตรวจฝนอาจจะไม่สามารถตรวจจับกลุ่มฝนที่เกิดอยู่ใกล้ ๆ หรือเหนือสถานีเรดาร์ได้
  <br/> 6. เวลาที่ปรากฏในภาพระบุเป็นเวลาท้องถิ่นประเทศไทย
  <br/> 7. ภาพผลการตรวจที่แสดงนี้เป็นผลการตรวจแบบกึ่งเวลาจริง ที่ได้จากสถานีเรดาร์โดยตรง จึงยังไม่มีการทำการตรวจสอบความถูกต้อง
  <br/> 8. ภาพเรดาร์จะปรับเปลี่ยนทุก 10 นาที ควรจะกดปุ่ม refresh หรือ reload เพื่อจะได้มั่นใจได้ว่าภาพที่แสดงเป็นภาพล่าสุด
  <br/> 9. พบปัญหาการใช้งาน แนะนำเพิ่มเติม แจ้ง 0 2248 5115 ตลอด 24 ชั่วโมง
</p>

<h5 class="radartext-header">ข้อตกลงในการใช้ข้อมูลผลการตรวจอากาศด้วยเรดาร์ของกรมอุตุนิยมวิทยา</h5>
<p class="radartext">
  1. กรมอุตุนิยมวิทยาเผยแพร่ข้อมูลผ่าน Web Server นี้เพื่อเป็นการบริการแก่สาธารณะ ผู้ใช้ข้อมูลจะต้องรับผิดชอบ ต่อความเสียหายที่จะอาจเกิดขึ้นในการนำข้อมูลนี้ไปใช้เอง
  <br/> 2. เรดาร์ตรวจอากาศสามารถตรวจจับสิ่งที่ไม่ใช่หยาดน้ำฟ้า (Non-precipitation) ด้วย เช่น ครื่องบิน, ฝูงนก แมลง หรือ วัตถุบนพื้นโลก เช่น ตึกสูง หรือภูเขา เป็นต้น ดังนั้น
  <br/> 2.1 เป้าที่ปรากฏบนภาพซึ่งมีลักษณะเป็นแถบรอบ ๆ จุดที่ตั้งของสถานีเรดาร์ หรือเรียกว่า ground clutter เกิดจากลำบีมของเรดาร์ที่ไม่ใช่ลำบีมหลักไปกระทบเป้าที่เป็นอาคาร หรือพื้นโลกในบริเวณใกล้ ๆที่ตั้งของสถานี
  <br/> 2.2 สภาวะของบรรยากาศก็สามารถทำให้เกิดเป้าที่ไม่ใช่หยาดน้ำฟ้าได้ เช่น การมีอุณหภูมิหักกลับในบรรยากาศ เป็นต้น โดยจะทำให้ลำบีมหลักของเรดาร์ผิดปกติ และไปตรวจจับวัตถุบนพื้นโลก ทำให้เป้าที่ปรากฏบนภาพ นั้นเสมือนกับกลุ่มฝนได้ หรือในบางสถานีเรดาร์ที่ตั้งอยู่ใกล้ชายฝั่งก็จะทำให้ตรวจจับคลื่นในทะเลได้เช่นกัน
  <br/> 2.3 ตึกหรืออาคารสูง หรือภูเขา เป็นปัญหาอย่างหนึ่ง (Anomalous Propagation) ซึ่งเป้าที่ปรากฏบนภาพจะซ้ำ ๆ กัน ในบริเวณเดียวกันทุกครั้ง หรือบ่อยครั้ง
  <br/> 3. เรดาร์ตรวจอากาศอาจจะไม่สามารถตรวจจับกลุ่มฝนที่มีลักษณะเป็นฝนอ่อน หรืออ่อนมาก ได้
  <br/> 4. เรดาร์ตรวจอากาศอาจจะไม่สามารถตรวจจับกลุ่มฝนที่เกิดอยู่ใกล้ ๆ หรือเหนือสถานีเรดาร์ได้
  <br/> 5. เวลาที่ปรากฏในภาพถ้าระบุเป็นเวลา UTC / เวลาประเทศไทย = เวลา UTC + 7 ชั่วโมง เช่นเวลา 00.00 UTC = เวลา 07.00 น.
  <br/> 6. ภาพผลการตรวจที่แสดงนี้เป็นผลการตรวจแบบกึ่งเวลาจริง ที่ได้จากสถานีเรดาร์โดยตรง จึงยังไม่มีการทำการตรวจสอบความถูกต้อง
  <br/> 7. การนำข้อมูลนี้ไปใช้อาจจะต้องพิจารณาข้อมูลอุตุนิยมวิทยาอื่น ๆ ประกอบด้วย จึงจะทำให้สามารถแปลภาพเป้า (echo) ที่ปรากฏได้
  <br/> อย่างถูกต้องยิ่งขึ้น เช่น ภาพจากดาวเทียมอุตุนิยมวิทยา, ข้อมูลลมชั้นบน (Upper air), ข้อมูลฝน หรือความรู้ด้านเรดาร์ตรวจอากาศ เป็นต้น
  <br/> 8. BMA และ RainMaking radar คือผลการตรวจอากาศด้วยเรดาร์ของสถานีเรดาร์ในสังกัดของ กรุงเทพมหานคร และสำนักฝนหลวงและการบินเกษตร ตามลำดับ
  <br/> 9. ควรจะกดปุ่ม refresh หรือ reload เพื่อจะได้มั่นใจได้ว่าภาพที่แสดงเป็นภาพล่าสุด
</p>
